---
title: "Nominatie AI op School voor Vlaanderen Digitaal Awards!"
date: 2023-10-04T21:00:00
item_theme_logo_url: "/images/curricula/logo_aiopschool_rond.png"
language: "nl"
---

Het project AI op School werd genomineerd voor de Vlaanderen Digitaal Awards in de categorie "meest inclusieve project". We zijn zeer blij met de erkenning die we krijgen van Digitaal Vlaanderen.

Het project AI op School is een verzameling van diverse leeractiviteiten die leerlingen van het secundair onderwijs in contact brengen met de principes van machine learning en AI. Al het ontwikkelde lesmateriaal werd geïntegreerd in interactieve leerpaden op onze website die leerlingen en leerkrachten kosteloos en volledig zelfstandig kunnen doorlopen. In deze leerpaden integreren we ook Jupyter notebooks waarin gebruikers snel en laagdrempelig aan de slag kunnen gaan met verschillende technieken van machine learning en AI.

Omdat niet alle kinderen en jongeren, in het bijzonder deze uit de kansengroepen, toegang hebben tot naschoolse activiteiten zoals de STEM-academies, proberen we hen te bereiken via de school. Het lesmateriaal situeert zicht binnen verschillende maatschappelijk relevante contexten voor alle leeftijden van het secundair onderwijs. Een aantal voorbeelden van contexten waarvoor we materiaal hebben zijn: gezondheidszorg, klimaat, landbouw, taaltechnologie, kunst,… Door het gebruik van ‘atypische’ STEM-contexten, zoals zorg, klimaatverandering en taal samen met de integratie van ‘real-world’ data, creëren we authentieke leerervaringen waarmee we hopen dat meer leerlingen geboeid zullen zijn voor STEM. Zo vergroten we de kans dat leerlingen later een studiekeuze voor wiskunde, wetenschappen of technologie zullen overwegen. 

[Meer info over de nominatie](https://www.vlaanderen.be/digitaal-vlaanderen/nieuwsberichten/de-genomineerden-voor-de-vlaanderen-digitaal-awards-zijn-bekend-0)