---
title: "Naar welke nascholingen kan je alvast uitkijken volgend schooljaar?"
date: 2025-05-27T07:00:00
item_theme_logo_url: "/images/curricula/logo_basics_ai.png"
language: "nl"
anchor: "nascholingen2025-2026"
---
Wil je je verdiepen in artificiële intelligentie of computationeel denken?  
Volgend schooljaar staan er opnieuw inspirerende [nascholingen](https://dwengo.org/agenda/) op het programma! Ontdek onder andere:

- 🎭 **Bias in AI** – Hoe werken AI-systemen? Hoe ontstaan vooroordelen in AI-systemen? En hoe leidt dat tot verrassende resultaten bij het automatisch inkleuren van zwart-wit stripverhalen?
- 🧠 **De wiskunde achter AI** – Een blik onder de motorkap van AI-systemen.
- 🌱 **KIKS** – Kritisch denken over AI via een STEM-project over AI, klimaatverandering en biologie.
- 🗣️ **Taaltechnologie** – Van sentimentanalyse tot chatbots.
- 😃 **Bouw je eigen AI-systeem om emoties te herkennen** – Hands-on een neuraal netwerk bouwen.
- 🖥️ **Computationeel denken** - Wat is computationeel denken? Hoe ga ik er actief mee aan de slag in de klas?
- 🔢 **Numerieke methodes** - Maak kennis met onze Python notebooks over numerieke methodes die aansluiten bij de leerstof wiskunde.

📍 We geven onze nascholingen onder andere in **Gent**, **Antwerpen**, **Brugge** en **Kortrijk**.

📅 Je vindt ons ook op events zoals de **STEM-inspiratiedag**, **Digiwijs**, **De dag van de wiskunde** en de **iSTEM-studiedag**.

Naast het ontwikkelen van gratis lesmateriaal zetten we ons bij Dwengo actief in om leerkrachten te ondersteunen die ermee aan de slag willen gaan.
Kiezen voor Dwengo betekent niet alleen toegang tot kwaliteitsvol lesmateriaal via onze website, maar ook **begeleiding en ondersteuning** doorheen het hele schooljaar – wanneer en waar dat nodig is. 
Contacteer ons gerust via [mail](mailto:info@dwengo.org).

