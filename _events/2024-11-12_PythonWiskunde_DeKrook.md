---
title: "Python voor wiskunde, wetenschappen en STEM"
date: 2024-11-12T09:30:00
end_date: 2024-11-12T16:30:00
item_theme_logo_url: "/images/curricula/logo_math_with_python.png"
location: "De Krook, Miriam Makebaplein 1, 9000 Gent"
location_link: "https://www.google.be/maps/place/De+Krook/@51.0486039,3.7264986,17z/data=!3m1!4b1!4m6!3m5!1s0x47c3714effffffff:0x9b1a2c7f1cb8c825!8m2!3d51.0486039!4d3.7286873!16s%2Fg%2F1hc0gcm5l"
language: "nl"
registration_link: "https://www.eventbrite.be/e/python-voor-wiskunde-wetenschappen-en-stem-tickets-998627460617"
anchor: "pyth-wiskunde-12-11-24"
---

Om in je school in de tweede en derde graad te werken aan de STEM-minimumdoelen, en de minimumdoelen van computationeel denken en informaticawetenschappen, 
denk je best na over verticale en horizontale leerlijnen. Een vakoverstijgende werking is aangewezen en versterkt jullie werking.

Zo kan je computationeel denken integreren in de wiskundeles, bv. door bepaalde processen te automatiseren m.b.v. een computer. 
Ondertussen werk je aan de vakspecifieke lesdoelen, en komt er tijd vrij om meer aan inzicht te werken.

Als je bepaalde zaken wilt gaan automatiseren m.b.v. een computer, dan zal je computationeel gaan denken, en ook programmeren. 
Zoals met de minimumdoelen wordt bedoeld, zal je in deze nascholing niet programmeren om te programmeren, maar gebruik je **Python als tool**.  

Computationeel denken en programmeren is echter niet hetzelfde. Concreet leer je in deze nascholing a.d.h.v. concrete voorbeelden hoe je de basisconcepten van computationeel denken 
integreert in bestaande wiskundeinhouden. Dit gebeurt a.d.h.v. enkele opdrachten zonder computer, maar je gaat ook zelf met de **interactieve Python notebooks** aan de slag. 

Je doet voldoende kennis op van Python om er op een zinvolle manier mee te kunnen werken in de wiskundeles. De notebooks met onderwerpen uit de wiskundeles zijn daarbij een handig hulpmiddel, 
bv. **de stelling van Pythagoras, het oplossen van een vierkantsvergelijking, het opstellen van waarheidstabellen, het tekenen van een rechte of parabool, 
het voorstellen van gegevens in een csv-bestand in een spreidingsdiagram, en wat beschrijvende statistiek**.

Na deze nascholing kan je zelfstandig aan de slag gaan met andere kant-en-klare notebooks waarin STEM-inhouden worden behandeld.

Hiervoor is enkel een browser nodig, er moet geen andere software worden geïnstalleerd.

**Het lesmateriaal, dat je ook met je leerlingen kan gebruiken, staat gratis ter beschikking** op [Python in de Wiskundeles](https://dwengo.org/wiskunde) 
en [Python in STEM](https://dwengo.org/stem).

**Doelstellingen**<br>
Na deze nascholing:<br>
- begrijp je wat de basisconcepten van computationeel denken inhouden;
- pas je deze basisconcepten toe op inhouden uit de wiskundeles;
- visualiseer je gegeven data in Python;
- visualiseer je, bv. binnen een STEM-project, (zelf verzamelde of zelf gemeten) data, verzameld in een csv-bestand;
- gebruik je datatypes, variabelen en operatoren in Python;
- vraag je input van de gebruiker in Python;
- gebruik je een keuzestructuur in Python;
- werk je in Python met door jou gedefinieerde functies;
- herken je een csv-bestand.
- onderscheid je computationeel denken en programmeren;
- pak je een reëel probleem met Python aan, zelfs zonder voorkennis in Python;
- pas je een bestaand computerprogramma aan aan een nieuw verwant probleem;
- begrijp je dat zelf een algoritme opstellen niet betekent dat je van nul moet gaan programmeren;
- motiveer je je leerlingen om de hulp van de computer in te roepen bij het oplossen van een probleem.

**Doelgroep**<br>
- Leerkrachten wiskunde, wetenschappen en STEM 2de en 3de graad secundair onderwijs.<br>
- Lerarenopleiders wiskunde, wetenschappen en STEM voor leerkrachten secundair onderwijs (professionele bachelor en educatieve master).<br>

**Strikt genomen is er geen voorkennis nodig voor het programmeren. Sommige leerkrachten bereiden zich daar toch graag op voor. 
Je kan dat zelfstandig doen a.d.h.v. de leerpaden 'Datatypes', 'Operatorem', 'Structuren', en 'Functies' op [Programmeren in Python](https://dwengo.org/python_programming/) 
of je kan de Python nascholing volgen van 15 oktober.**

**Wanneer:** 12 november 2024 van 9u30-16u30<br>
**Locatie:** De Krook, zaal de Verwondering, Miriam Makebaplein 1, 9000 Gent<br>
**Organisatie:** Dwengo vzw

**Inschrijven is mogelijk t.e.m. 22 oktober.**
