---
title: "AI ❤️ wiskunde van het secundair onderwijs"
date: 2026-02-05T09:30:00
end_date: 2025-02-05T16:30:00
item_theme_logo_url: "/images/curricula/logo_math_with_python.png"
location: "Maakatelier De Wondertuin (op -1), De Krook, Platteberg 11, Gent"
location_link: "https://www.google.com/maps/place/De+Krook/@51.0486039,3.7286873,17z/data=!4m15!1m8!3m7!1s0x47c3714effffffff:0x9b1a2c7f1cb8c825!2sDe+Krook!8m2!3d51.0487577!4d3.7286015!10e5!16s%2Fg%2F1hc0gcm5l!3m5!1s0x47c3714effffffff:0x9b1a2c7f1cb8c825!8m2!3d51.0487577!4d3.7286015!16s%2Fg%2F1hc0gcm5l?entry=ttu&g_ep=EgoyMDI1MTIwMi4wIKXMDSoASAFQAw%3D%3D"
language: "nl"
registration_link: "https://dwengo.eventgoose.com/events/6YaldE9lbnpMG3LB"
anchor: "wiskunde-in-ai-26-02-05"
---

# AI ❤️ wiskunde van het secundair onderwijs

![](/images/events/2026/aiopschool.png)

Bij de ontwikkeling van artificieel intelligente systemen komt heel wat wiskunde kijken. Zelfs de wiskunde uit het secundair onderwijs komt hier aan bod: eerstegraadsfuncties bij een classificatieprobleem, tweedegraadsfuncties bij beslissingsbomen, matrices bij convoluties, optellen, vermenigvuldigen, maar ook afgeleiden en functies met een meervoudig voorschrift bij neurale netwerken, staafdiagrammen bij auteursherkenning, breuken bij regelgebaseerde chatbots, vectoren bij grote taalmodellen (zoals ChatGPT) …
Kortom, wiskunde vormt de ruggengraat van kunstmatige intelligentie en is onmisbaar voor het ontwikkelen van AI-algoritmen en -systemen.
In deze nascholing bekijk je hoe de wiskunde uit het secundair onderwijs aan bod komt bij de ontwikkeling van artificieel intelligente systemen. Je maakt kennis met de wiskunde die behandeld wordt in het lesmateriaal van AI Op School.
In de voorbeelden die gegeven worden, zijn er zowel activiteiten op papier als activiteiten waarin er geprogrammeerd wordt. Voor het programmeergedeelte ga je aan de slag met onze online Python notebooks. Hiervoor volstaat een computer met een internetbrowser. Er moet geen extra software worden geïnstalleerd.
Na het volgen van de nascholing:

- erken je dat de wiskunde gebruikt voor de ontwikkeling van een AI-systeem niet altijd moeilijke wiskunde is;
- boei je je leerlingen met toffe voorbeelden waarbij wiskunde een belangrijke rol speelt;
- beschik je over meer kennis over de ontwikkeling van artificieel intelligente systemen;
- beschik je over lesmateriaal dat je direct in de klas kan gebruiken, zowel materiaal met als zonder programmeren.


***Doelgroep:**
Leerkrachten wiskunde, wetenschappen, informatica en STEM van de 2de en 3de graad van het secundair onderwijs.
Ook pedagogische begeleiders en onderwijsinspectie betreffende diezelfde disciplines zijn welkom.
De deelnemer moet in staat zijn om vrij eenvoudige wiskundige concepten van het secundair onderwijs te begrijpen en toe te passen, zoals matrices en afgeleiden. Er is geen voorkennis programmeren vereist om deze nascholing te kunnen volgen.

**Wanneer:** 5 februari 2026, 9u30-16u30

**Locatie:** Maakatelier De Wondertuin (op -1), De Krook, Platteberg 11, Gent

**Prijs:** 140 euro, broodjeslunch inbegrepen

**Organisatie:** Dwengo
