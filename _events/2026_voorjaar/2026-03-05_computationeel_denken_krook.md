---
title: "Computationeel denken"
date: 2026-03-05T09:30:00
end_date: 2025-03-05T16:30:00
item_theme_logo_url: "/images/curricula/logo_compuational_thinking.png"
location: "Maakatelier De Wondertuin (op -1), De Krook, Platteberg 11, Gent"
location_link: "https://www.google.com/maps/place/De+Krook/@51.0486039,3.7286873,17z/data=!4m15!1m8!3m7!1s0x47c3714effffffff:0x9b1a2c7f1cb8c825!2sDe+Krook!8m2!3d51.0487577!4d3.7286015!10e5!16s%2Fg%2F1hc0gcm5l!3m5!1s0x47c3714effffffff:0x9b1a2c7f1cb8c825!8m2!3d51.0487577!4d3.7286015!16s%2Fg%2F1hc0gcm5l?entry=ttu&g_ep=EgoyMDI1MTIwMi4wIKXMDSoASAFQAw%3D%3D"
language: "nl"
registration_link: "https://dwengo.eventgoose.com/events/QqBg7MwVPjQ2wWG0"
anchor: "computationeel_denken_26-03-05"
---

# Computationeel denken

![](/images/events/2026/computationeeldenken.png)

## Voormiddag: basisvorming overeenkomstig minimumdoel eerste graad

Deze sessie maakt je vertrouwd met de basisconcepten van computationeel denken en helpt je concreet op weg, ook zonder te programmeren. Na deze sessie zijn begrippen zoals decompositie, abstractie, patroonherkenning en algoritme voor jou duidelijk en vormen ze handvaten om complexe problemen aan te pakken. Je maakt kennis met de voornaamste concepten van computationeel denken a.d.h.v. voorbeelden uit dagdagelijkse situaties. Je leert herkennen waar computationeel denken al aan bod komt in jouw lessen en hoe je in bestaande lessen computationeel denken kan integreren.

Computationeel denken helpt om de digitale wereld te begrijpen. Het heeft dan ook een plaats gekregen in de minimumdoelen. Computationeel denken is niet hetzelfde als programmeren, hoewel dat vaak zo overkomt. Computationeel denken gaat over het vermogen om problemen op te lossen met behulp van een computer. Omdat computationeel denken sterk focust op probleemoplossende vaardigheden, kan het aan bod komen in elk bestaand vak in het reguliere onderwijs.

**Doelgroep:**
Leerkrachten 1ste en 2de graad secundair onderwijs (alle finaliteiten), eventueel kunnen leerkrachten basisonderwijs ook aansluiten (maar we geven vooral voorbeelden uit het secundair onderwijs) 
Directies - Pedagogisch ICT-coördinator
Lerarenopleiders voor leerkrachten secundair onderwijs (professionele bachelor en educatieve master)

## Namiddag: uitbreiding minimumdoel tweede graad

Voorkennis: bekijk de inhoud van de sessie van de voormiddag. We bouwen daarop verder!
Bij dit nieuwe minimumdoel komt heel wat kijken.
Leerlingen hebben de basisconcepten van computationeel denken leren kennen in de eerste graad en passen deze nu toe in nieuwe contexten om de werking van een digitaal systeem te ontrafelen en te begrijpen, en zo te kunnen inschatten welke impact zo’n systeem op de maatschappij kan hebben.
Wij hebben een kader ontworpen om met dit minimumdoel aan de slag te gaan op jouw school. In deze sessie bekijken we enkele uitgewerkte voorbeelden en bespreken we een mogelijke aanpak en evaluatie. We geven zowel contexten voor de doorstroomfinaliteit, dubbele finaliteit als finaliteit arbeidsmarkt.
Bij deze namiddagsessie hoort een terugkommoment op donderdag 19 mei 2026 van 13.30 tot 16.30 u. 

**Doelgroep:**
Leerkrachten 2de graad secundair onderwijs (alle finaliteiten)
Directies - Pedagogisch ICT-coördinator
Lerarenopleiders voor leerkrachten secundair onderwijs (professionele bachelor en educatieve master)

**Locatie:**
Maakatelier De Wondertuin (op -1), De Krook, Platteberg 11, Gent

**Wanneer:**
5 maart 2026, 9u30-16u30 (volledige dag), 9u30-12u30 (voormiddag), 13u30-16u30 (namiddag)  

**Prijs:** 
65 euro voor een halve dag
140 euro voor de volledige dag, broodjeslunch inbegrepen

Mogelijkheid tot aanschaffen boek ‘Actief computationeel denken’

**Organisatie:**
Dwengo
