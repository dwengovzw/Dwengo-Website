---
title: "AI - Taaltechnologie"
date: 2025-01-29T09:30:00
end_date: 2025-01-29T16:30:00
item_theme_logo_url: "/images/curricula/logo_chatbot.png"
location: "Stadsbibliotheek De Krook, Platteberg 11, 9000 Gent"
location_link: "https://www.google.com/maps/place/Platteberg+11,+9000+Gent/@51.048761,3.7260266,17z/data=!3m1!4b1!4m6!3m5!1s0x47c3714fbb0c86fd:0xa58e6b1815b8dbc8!8m2!3d51.0487577!4d3.7286015!16s%2Fg%2F11v3pzqg85?entry=ttu&g_ep=EgoyMDI1MTIwMS4wIKXMDSoASAFQAw%3D%3D"
language: "nl"
anchor: "taaltech-29-01-26"
registration_link: "https://dwengo.eventgoose.com/events/5KgQw2vZPjJ2PlAZ"
---

![](/images/events/2026/taaltech.png)

Je maakt kennis met de basisprincipes van de taaltechnologie. Je maakt daarbij gebruik van activiteiten met en zonder computer. Bovendien leer je werken met de Python notebooks (kant-en-klaar lesmateriaal).

Kunstmatige intelligentie is een interdisciplinair domein. Het project ‘Chatbot’ zet dit in de verf. Waar taal en technologie samenkomen, ontstaat het domein van Natural Language Processing (NLP). Met technieken uit machinelearning kunnen we computers op een intelligente manier laten werken met taal. Bekende NLP-toepassingen van machine learning zijn bijvoorbeeld vertaalprogramma's, spraakbesturingssystemen of virtuele assistenten, zoals Siri en chatrobots. Veel hiervan is bruikbaar voor alle finaliteiten. In interactieve, online documenten zetten je leerlingen hun eerste stappen in de wereld van het programmeren met Python, vanuit een maatschappelijk relevante context. Je ontdekt bv. hoe een computer nagaat of een online klantenreview een positief, negatief of neutraal sentiment heeft, of hoe je samen met de leerlingen een eenvoudige chatbot ontwikkelt. Uitgebreide info en leerpaden voor leerkrachten en leerlingen vind je op https://www.dwengo.org/chatbot
In de voormiddag maak je kennis met principes van taaltechnologie, zonder te programmeren. In de namiddag ga je aan de slag met Python notebooks die ontworpen zijn voor in de klas.

**Doelgroep:**<br>
Leerkrachten 2de en 3de graad secundair onderwijs<br>
Lerarenopleiders voor leerkrachten secundair onderwijs (professionele bachelor en educatieve master)

**Wanneer:**<br>
29 januari 2026, 9u30-16u30

**Locatie:**<br>
Maakatelier De Wondertuin (op -1), De Krook, Platteberg 11, Gent 

**Prijs:**<br>
140 euro, broodjeslunch inbegrepen

**Organisatie:**<br>
Dwengo
