---
title: "STEMinar - Wiskunde en STEM"
date: 2026-03-17T19:30:00
end_date: 2026-03-17T21:00:00
item_theme_logo_url: "/images/curricula/logo_stem.png"
location: "De Krook, Gent"
location_link: "https://maps.app.goo.gl/WWqADZcgu84aJ38U9"
language: "nl"
registration_link: "https://www.istem.be/sessie/steminar-wiskunde-en-stem-the-perfect-mathch-17-03-2026-ugent/"
anchor: "steminar-wiskunde-en-stem-17-03-2026"
---
#### The perfect mat(c)h?

STEMinars zijn maandelijkse lezingen over kernconcepten binnen het STEM-vakgebied. Op donderdag 17 maart nemen Natacha Gesqui√®re en Geert Neyrynck de M van STEM onder de loep.<br>
De M in STEM wordt vaak stiefmoederlijk behandeld. In dit seminarie ontdek je dat wiskunde toch een belangrijke rol speelt binnen STEM. Soms draagt ze subtiel bij aan een STEM-project, maar soms treedt ze ook duidelijk op de voorgrond. Zo kunnen overkoepelende wiskundige concepten aan bod komen bij het behandelen van wetenschappelijke onderwerpen. En wil je leerlingen van het secundair onderwijs grondig uitleggen hoe AI-systemen ontwikkeld worden en werken, dan heb je behoorlijk wat wiskunde nodig. Voorbeelden heirvan vind je terug in het lesmateriaal van Dwengo. In het lager onderwijs gaat 22% procent van de lestijd naar wiskunde. Toch tonen de TIMSS- en PISA-testen aan dat ons onderwijs er voor wiskunde op achteruit aan het gaan is. Voor het basisonderwijs pasten we de didactiek van onderzoekend leren daarop toe. Vooral meten en metend rekenen stonden bij dit project in de focus. Met dit STEMinar willen we jullie dan ook kennis leren maken met een hands-on aanpak over volume, inhoud, drijven en zinken.

**Doelgroep:**<br>
Leerkrachten en directies basis- en secundair onderwijs, studenten lerarenopleiding, pedagogisch begeleiders

**Wanneer:**<br>
17 maart 2026 van 19u30 tot 21u00

**Locatie:**<br>
Zaal De Blauwe Vogel, De Krook, Gent

**Organisatie:**<br>
STEM voor de Basis, iSTEM

![banner STEMinars](/images/events/2026/STEMinars.png)
