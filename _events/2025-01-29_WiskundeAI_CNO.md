---
title: "Wiskunde uit het secundair onderwijs achter AI"
date: 2025-01-29T13:30:00
end_date: 2025-01-29T16:30:00
item_theme_logo_url: "/images/curricula/logo_aiopschool_rond.png"
location: "Universiteit Antwerpen, Boogkeers 5, 2000 Antwerpen"
location_link: "https://www.google.com/maps/place/CNO/@51.2141398,4.4021687,17z/data=!3m1!4b1!4m5!3m4!1s0x47c3f6ff172ceed5:0xb3b8225c72873810!8m2!3d51.2141398!4d4.4043574"
language: "nl"
registration_link: "https://cno.uantwerpen.be/nl/opleiding/wiskunde-uit-het-secundair-onderwijs-in-ai-80480?filter="
anchor: "cno_wiskunde_29_01_25"
---

Bij de ontwikkeling van artificieel intelligente systemen komt heel wat wiskunde kijken. Zelfs de wiskunde uit het secundair onderwijs komt hier
aan bod: eerstegraadsfuncties bij een classificatieprobleem, tweedegraadsfuncties bij beslissingsbomen, 
matrices bij convoluties, afgeleiden en functies met een meervoudig voorschrift bij neurale netwerken, vectoren voor taaltechnologie …

In deze nascholing bekijk je hoe de wiskunde uit het secundair onderwijs aan bod komt bij de ontwikkeling van artificieel intelligente systemen. Je maakt kennis met de wiskunde die behandeld wordt in het lesmateriaal van AI Op School.

In de voorbeelden die gegeven worden, zijn er zowel activiteiten op papier, als activiteiten waarin er geprogrammeerd wordt. 
Voor het programmeergedeelte ga je aan de slag met onze online Python notebooks. Hiervoor volstaat een computer met een internetbrowser. Er moet geen extra software worden geïnstalleerd.

**Doelgroep:** <br>
Leerkrachten wiskunde, wetenschappen, informatica en STEM van de 2de en 3de graad van het secundair onderwijs.<br>
Ook pedagogische begeleiders en onderwijsinspectie betreffende diezelfde disciplines zijn welkom.<br>
De deelnemer moet in staat zijn om vrij eenvoudige wiskundige concepten van het secundair onderwijs te begrijpen en toe te passen, zoals matrices en afgeleiden. 
Er is geen voorkennis programmeren vereist om deze nascholing te kunnen volgen.

**Locatie:** Universiteit Antwerpen, Boogkeers 5, 2000 Antwerpen, lokaal 201 (tweede verdieping)

**Organisatie:** CNO
