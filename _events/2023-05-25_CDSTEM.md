---
title: "Computationeel denken in jouw lessen en in STEM"
date: 2023-05-25T09:00:00
end_date: 2023-05-25T16:00:00
item_theme_logo_url: "/images/curricula/logo_computational_thinking.png"
location: "iGENT Toren -Technologiepark-Zwijnaarde 126, 9052 Gent"
location_link: "https://www.google.com/maps/place/UGent+Campus+Ardoyen/@51.012913,3.7057918,17z/data=!3m1!4b1!4m5!3m4!1s0x47c373be39a859d5:0xc08cb4a2a7706ed4!8m2!3d51.012913!4d3.7079805"
language: "nl"
---

Computationeel denken helpt om de digitale wereld te begrijpen. Complexe, maatschappelijk relevante problemen worden best aangepakt door interdisciplinaire STEM-teams. 
Deze nascholing toont je hoe je dit naar de klas brengt. De bedoeling is om je vertrouwd te maken met de basisideeën van computationeel denken en STEM-onderwijs, 
en vooral om je concreet op weg te helpen.

Organisatie: UGent, Universiteit Antwerpen en de cel iSTEM inkleuren

**Doelen**:<br>
Na het volgen van dit nascholingstraject ...<br>
•	heb je alle nodige achtergrondinformatie over STEM, iSTEM en computationeel denken;<br>
•	kan je je leerlingen een extra tool aanbieden om een probleem op te lossen;<br>
•	begrijp je de rol van computationeel denken in onze gedigitaliseerde wereld;<br>
•	herken je de aanwezigheid van  computationeel denken in jouw eigen lessen en in een STEM-project; <br>
•	beschik je over de vaardigheden om in een STEM-project computationeel denken leerinhouden te integreren;<br>
•	verrijk je een eigen project met computationeel denken;<br>
•	heb je inzicht in de verschillende evaluatievormen om computationeel denken te evalueren;<br>
•	ben je geïnspireerd om de concepten op een toegankelijke manier bij je leerlingen te brengen via tal van voorbeelden uit dagdagelijkse situaties en lessen;<br>
•	zie je in dat je computationeel denken zowel plugged als unplugged aan bod kan laten komen en deze werkwijzen elkaar aanvullen;<br>
•	ben je op de hoogte van bepaalde misconcepten over computationeel denken;<br>
•	kan je illustreren hoe de STEM-domeinen en de maatschappij elkaar beïnvloeden.<br>

**Doelgroep**:<br>
Leerkrachten secundair onderwijs die met computationeel denken aan de slag willen (alle finaliteiten). Ook leerkrachten van niet-STEM-vakken zijn welkom.<br>
Lerarenopleiders voor leerkrachten secundair onderwijs (professionele bachelor en EDUMA).<br>

**Lesgevers**:<br>
Seppe Hermans behaalde zijn bachelor in de elektrotechniek en stond 12 jaar voor de klas (Vakken: elektriciteit, techniek, STEM). Verder studeerde hij af als master in de opleidings- en onderwijswetenschappen en werkt momenteel aan zijn doctoraat over computationeel denken binnen STEM. Seppe is ook actief als Scientix ambassadeur en iSTEM coach. <br>
Natacha Gesquière is licentiaat wiskunde. Ze stond vele jaren in het onderwijs als leerkracht wiskunde, maar is nu iSTEM-coach aan de UGent en Dwengo vzw. Ze ontwikkelt didactisch materiaal voor Dwengo vzw rond STEM, computationeel denken, artificiële intelligentie en programmeren.<br>
Beide lesgevers maken deel uit van de cel ‘iSTEM inkleuren’ (https://istem.be/).<br>

**Prijs**: gratis  -  koffie, thee en water inbegrepen – lunchpakket meebrengen

**Wanneer**: 25 mei 2023, 09:00 - 16:00

[Inschrijven](https://forms.gle/KZp2VUaaLYUz9S6U8)
