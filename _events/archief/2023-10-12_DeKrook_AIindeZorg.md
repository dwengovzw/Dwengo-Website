---
title: "UITGESTELD - Nascholing AI in de Zorg"
date: 2023-10-12T09:30:00
end_date: 2023-10-12T16:30:00
item_theme_logo_url: "/images/curricula/logo_care.png"
location: "De Krook, Miriam Makebaplein 1, 9000 Gent"
location_link: "https://www.google.be/maps/place/De+Krook/@51.0486039,3.7264986,17z/data=!3m1!4b1!4m6!3m5!1s0x47c3714effffffff:0x9b1a2c7f1cb8c825!8m2!3d51.0486039!4d3.7286873!16s%2Fg%2F1hc0gcm5l"
language: "nl"
registration_link: "https://www.eventbrite.be/e/tickets-ai-in-de-zorg-666660237717"
---
Artificieel intelligente systemen op basis van beslissingsbomen worden omwille van hun transparantie 
veel aangewend in de zorgsector. Zo’n beslissingsboom kan de arts of een andere zorgverlener helpen om 
op basis van patiëntengegevens sneller tot een diagnose of gewenste behandeling te komen. 
In dit STEM-project onderzoeken leerlingen hoe zo'n beslissingsboom tot stand komt, gebruikmakend 
van een tweedegraadsfunctie en een algoritme dat ze zelf opstellen (met hulp van de leerkracht). 
Ze gebruiken het algoritme op papier om zelf een beslissingsboom op te stellen op basis van weinig data 
en vervolgens gebruiken ze Python om het aan de computer over te laten op basis van veel data. 
Een beslissingsboom is een type graaf, een algemene inleiding tot de grafentheorie kan dus passen 
binnen dit project.

In de voormiddag maak je kennis met de mogelijkheden van dit project voor alle richtingen. <br>
In de namiddag ga je meer in detail aan de slag met wiskunde en programmeren. 

Uitgebreide info alsook leerpaden voor leerkrachten en leerlingen vind je op [www.dwengo.org/zorg](https://www.dwengo.org/zorg "AI in de Zorg").

**Doelgroep:** <br>
Leerkrachten wiskunde, wetenschappen en STEM van het 4de jaar en de 3de graad (doorstroom en dubbele finaliteit). <br>
Lerarenopleiders wiskunde, wetenschappen en STEM voor leerkrachten secundair onderwijs (professionele bachelor en EduMa).<br><br>
**Wanneer:** 12 oktober 2023 van 9u30-12u30 voor het voormiddagdeel en van 13u30-16u30 voor het namiddagdeel<br>
**Locatie:** De Krook, Miriam Makebaplein 1, 9000 Gent<br>
**Organisatie:** Dwengo vzw

