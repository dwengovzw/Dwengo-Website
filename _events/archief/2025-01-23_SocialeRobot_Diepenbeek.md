---
title: "Wedstrijd Sociale robot - Nascholing voor begeleidende leerkrachten"
date: 2025-01-23T09:00:00
end_date: 2025-01-23T15:30:00
item_theme_logo_url: "/images/curricula/logo_socialrobot.png"
location: "Diepenbeek"
location_link: "https://www.google.com/maps/place/University+College+Leuven-Limburg+-+Campus+Diepenbeek/@50.9287484,5.3927835,17z/data=!3m1!4b1!4m6!3m5!1s0x47c12057c65cb1fd:0xf90b112dd95b9e1!8m2!3d50.9287484!4d5.3953584!16s%2Fg%2F1yg581f5v?entry=ttu&g_ep=EgoyMDI1MDEwMS4wIKXMDSoASAFQAw%3D%3D"
language: "nl"
anchor: "phys-wedstrijd-25-01-23"
registration_link: "https://forms.gle/wS9UkL4EtSMXxRYP8"
---

Met financiering van het Excellentiefonds organiseert Dwengo in het schooljaar 2024-2025 een ['Sociale robot'-wedstrijd](https://dwengo.org/socialerobotwedstrijd/) voor leerlingen van de eerste en tweede graad van het secundair onderwijs. De wedstrijd is gratis en staat open voor alle leerlingen uit A- en B-stroom en uit alle aso-, tso- en bso-richtingen. Ook het robotpakket wordt via de respectievelijke onderwijskoepel gratis ter beschikking gesteld van de school. 

De wedstrijd wil graag de samenwerking tussen sociale en technisch-wetenschappelijke richtingen aanmoedigen. Daarom worden niet enkel de technische eigenschappen van de robot meegenomen in de eindevaluatie maar leggen we ook de nadruk op het maatschappelijk probleem dat de leerlingen met hun robot proberen op te lossen. 

Ook leerkrachten laten we niet in de kou staan. Om je leerlingen succesvol te begeleiden tijdens hun deelname aan de wedstrijd, organiseren we met Dwengo deze nascholing waarin je leert werken met de robotkit en kennismaakt met de verschillende aspecten en leerinhouden van het project. Daarnaast is een waaier aan gratis lesmateriaal beschikbaar op [dwengo.org/socialerobot](https://dwengo.org/socialerobot).




**Doelgroep:** Leerkrachten van 1e en 2e graad die met hun leerlingen deelnemen aan de 'sociale robot'-wedstrijd van Dwengo.

**Wanneer:** 23 januari 2025 van 9u-15u30

**Locatie:** UCLL Campus Diepenbeek

**Prijs:** Gratis voor deelnemers aan de wedstrijd.

**Organisatie:** Dwengo

