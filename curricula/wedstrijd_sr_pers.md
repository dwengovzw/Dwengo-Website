---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: default
title: socialerobotwedstrijd_pers
permalink: /sr_persbericht/
banner_image: "/images/curricula/banner_socialrobot.png"
logo_image: "/images/curricula/logo_socialrobot.png"
partner_images: ['/images/partners/dwengo.png','/images/partners/ugent.svg','/images/partners/imec.svg', '/images/partners/onderwijsvlaanderen.png', '/images/partners/comon.png', '/images/partners/istem.png', '/images/partners/oost-vlaanderen.svg',  '/images/partners/pov.jpg', '/images/partners/GO!.png', '/images/partners/kov.png', '/images/partners/ovsg.png', '/images/partners/voop.webp', '/images/partners/uccl_aot_logo.png']
learning_paths: ['sr0_lkr', 'sr0_lln', 'sr1', 'sr2', 'sr3', 'sr4']
---


 
# Dwengo lanceert tweede editie van de **Sociale Robot-wedstrijd** voor secundair onderwijs

**Gent, september 2025** – Na het succes van de eerste editie organiseert Dwengo dit schooljaar de tweede editie van de *Sociale robot*-wedstrijd, een STEM-competitie voor leerlingen uit de eerste en tweede graad secundair onderwijs. Jongeren worden uitgedaagd om in interdisciplinaire teams een sociale robot te ontwerpen, bouwen en programmeren die een oplossing biedt voor een maatschappelijk probleem.

De wedstrijd focust op creativiteit, samenwerking en technische innovatie. Teams van twee tot vier leerlingen kiezen een maatschappelijk relevant probleem, bedenken er een mechatronische oplossing ervoor, werken een concreet robotconcept uit, maken een technische fiche en presenteren hun oplossing in een kort videofilmpje. Op basis van deze inzendingen worden de 16 beste projecten geselecteerd voor de finale. Tijdens deze finaledag stellen de teams hun robot voor aan een professionele jury, die de robots beoordeelt op zowel maatschappelijke relevantie als technische uitwerking.

<href src="https://comon.gent">Comon</href> reikt dit jaar een extra prijs voor de beste **opvoedrobot**: een robot die ouders, leerkrachten of andere opvoeders ondersteunt bij het creëren van een warme, zorgzame omgeving voor kinderen.

Deelnemen is gratis en gebeurt via je leerkracht. De toegelaten elektronica kan ontleend worden via de onderwijskoepels, je mag zelf kiezen welk materiaal je gebruikt voor het lichaam van de robot.

### Belangrijke data
- **Uiterste indiendatum projecten:** 22 april 2026  
- **Bekendmaking finalisten:** 13 mei 2026  
- **Finale:** 27 mei 2026, Stadsbibliotheek De Krook, Gent

Meer informatie over de wedstrijd en het beschikbare lesmateriaal is te vinden op **dwengo.org/socialerobot**.
